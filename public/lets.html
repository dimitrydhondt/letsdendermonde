<div class="row">
    <div class="col-md-12">
        <div class="hero">
            <!-- Title. Don't forget the <span> tag -->
            <h3><span>Wat is LETS ?</span></h3>
        </div>
        <p>
            Soms is het heel nuttig dat je een paar handige mensen kent voor een moeilijke klus.
            Of je zoekt een stuk gereedschap om eenmalig te gebruiken.
            Zoek je hulp om het verjaardagsfeestje van je kinderen te organiseren ?
            Je wil verhuizen, maar hebt handen te kort...
        </p>
        <p>
            Met LETS leer je snel mensen in je buurt kennen die je kunnen helpen.
            En wedden dat jij zelf ook mensen uit de nood kunt helpen?
            LETS is het geknipte systeem om goederen en diensten te ruilen.
            In ruil voor alle tijd en goederen die je gebruikt om anderen te helpen krijg je punten ("duimkes").
            En in ruil voor die punten kan je dan zelf opnieuw beroep doen op andermans hulp.
        </p>
        <p>
            LETSen is helemaal vrijwillig, en gebeurt altijd in een gemoedelijke sfeer: je helpt mekaar vooruit als vrienden.
            LETS zorgt voor meer maatschappelijk contact tussen zijn leden, en iedereen wordt er beter van want je doet wat je graag doet en krijgt daar erkenning voor ... niets dan voordelen dus.
        </p>
        <p>
            En het leuke is: iedereen kan letsen!
            Je bent nooit te jong, te oud, te arm of te rijk en iedereen heeft een talent.
        </p>
        <p>
            LETSen kan je dus ook in <em>regio Dendermonde</em>. (Meer bepaald in Dendermonde, Lebbeke en Buggenhout, inclusief alle deelgemeenten daarvan)
        </p>
        <p class="text-center"><iframe width="560" height="315" src="https://www.youtube.com/embed/DQMMaYjX_pA" frameborder="0" allowfullscreen></iframe></p>
        <p>
            LETS is dus een lokaal en eigentijds systeem om diensten en goederen uit te wisselen met anderen.
            De hulp die jij aan anderen biedt wordt gewaardeerd met een complementaire munteenheid, de duim (althans, dat is de lokale munt die LETS Dendermonde hanteert).
            Inflatie, centrale banken behoren niet tot ons LETS systeem.
            Er wordt ook géén intresten toegestaan.
            En er is een boven- en ondergrens aan je duimkes-stand.
            Met andere woorden, je kan niet overdreven gaan sparen, of te ver in het rood gaan.
            Ook het feit dat beide circuits gescheiden zijn, leidt tot een andere houding van mensen t.o.v. elkaar dan in de reguliere economie.
            Door al deze aspecten handel je binnen LETS eerder op basis van samenwerking, dan op concurrentie.
        </p>
        <p>
            Concurrentie aanzwengelen is natuurlijk iets waar onze reguliere economie zeer goed in slaagt.
            Dit leidt onder andere tot verbetering van efficiëntie, niet onbelangrijk.
            Ook het feit dat euro's de neiging hebben om zich te concentreren, was een noodzakelijk kwaad om onze huidige economische welvaart op te bouwen (industrialisatie vereist kapitaalsconcentratie).
        </p>
        <p>
            Maar daar hangen ook behoorlijke schaduwkanten aan.
            Niet in het minste dat de noodzakelijke groei leidt tot uitputting van grondstoffen, en vernietiging van natuur.
            Ook de basishouding in menselijke relaties wordt door deze kracht sterk beïnvloed.
            LETS wil dus een tegengewicht bieden, zodat zaken beter in balans komen.
        </p>
        <p>
            Eén van de grondleggers van deze complementaire muntsystemen is Bernard Lietaer, die bij de Nationale Bank van België nauw betrokken was bij het oprichten van de ECU (de voorloper van onze huidige EURO).
            LETSen wordt dus als een aanvulling op de bestaande economie gezien: beide systemen hebben hun voordelen en bestaan naast elkaar.
            Een achterliggende bedoeling van LETS is dus het versterken van het menselijk contact binnen de regio, en meer lokale veerkracht opbouwen.
        </p>
        <p class="text-center"><iframe width="560" height="315" src="https://www.youtube.com/embed/8QX8LWoDTzg" frameborder="0" allowfullscreen></iframe></p>
    </div>
</div>
<div class="row">
</div>